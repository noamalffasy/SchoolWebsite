# מגמת מערכות בריאות

## הלימודים במגמה

המגמה מאפשרת לתלמידים המתעניינים בעולם הבריאות והרפואה, להעשיר את הידע שלהם בתחום, ולסיים את שנות לימודיהם במסלול זה עם תכנים רבים שיאפשרו להם להשתלב במערכת הבריאות בארץ.

במסגרת הלימודים במגמה, התלמידים עורכים סיורים במתקני בתי החולים, וכך פוגשים בהיבטים היישומים והמתקדמים של עולם הרפואה. הסיורים מאפשרים לתלמידים להיחשף לעבודה בבית החולים, לצוות בית החולים ולציוד מקצועי, וללמוד תחומים אלו לעומק. בנוסף ללימודים העיוניים בבית הספר, ולסיורים בבתי החולים, הלימודים במגמה כוללים גם השתתפות בקורסים של מד"א והשתלבות במערך ההתנדבות של מד"א כאיש צוות באמבולנסים. מגע זה עם עולם הרפואה פותח לתלמידים אפשרות לבחור בהמשך לימודים אקדמיים במקצועות הבריאות השונים.

## מבנה המגמה

מקצוע בחירה א' - מקצוע מדעי בהיקף של 5 יח"ל (כימיה, פיסיקה או ביולוגיה).
מקצוע מוביל - מדעי הבריאות בהיקף של 5 יח"ל, מקנה מקדם הטבה (בונוס) בתנאי הקבלה לאוניברסיטאות. התכנים כוללים רפואה מונעת וקליניקה במערכות הגוף השונות, המתבססות על אנטומיה-פיזיולוגיה של אותן המערכות.
מקצוע התמחות - "מערכות רפואיות" בהיקף של 5 יח"ל ופרויקט גמר העוסק בחקר "ניהול בעיה בריאותית של מטופל" בבית החולים או במגן דוד אדום (מד"א).
​

[אתר המגמה במשרד החינוך](http://cms.education.gov.il/EducationCMS/UNITS/MadaTech/briut)

## תנאי סף

- ציון של 85 ומעלה במקצועות מתמטיקה (הקבצה א) ומדעים בחטיבת הביניים.
- ממוצע 80 ומעלה בתעודת מחצית א' של כיתה ט'.
- מעבר ראיון אישי
