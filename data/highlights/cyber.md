# מגמת הגנת סייבר - תכנית "גבהים"

## אודות המגמה

תוכנית ​ייחודית אשר פותחה ע״י מטה הסייבר הלאומי ומשרד החינוך המכשירה את בוגריה להשתלב בעולם הטכנולוגי המשתנה, לאפיין ולפתח מערכות תוכנה מורכבות במרחב הסייבר.

שיטת הלמידה במסלול הסייבר ייחודית, ומתבססת באופן משמעותי על למידת חקר ועבודה עצמית של התלמידים ובליווי עוזר הוראה מתעשיית ההייטק. הלימודים מתבססים על לימודי מדעי המחשב

​(שפת python), רשתות תקשורת ואתיקה בעולם הסייבר.

לתלמידים אשר יתקבלו למסלול הסייבר מובטחת מסגרת לימודית ייחודית, מאתגרת, מוכוונת חניכה והנחייה אישית, אשר תאפשר לכל תלמיד לממש את הפוטנציאל שלו ולרכוש את הכלים הנדרשים על מנת ל​הגדיל את סיכוייו ​להשתלב במסלולים הטכנולוגיים בצה"ל (​כדוגמת: ​8200, ​ו​ממר״ם)ובתעשיית ההיי-טק.

התלמידים בתכנית מקבלים ידע מקצועי וערכי ופעילויות העשרה המשלבות את עולם ההייטק, האקדמיה והביטחון.

## מבנה המגמה

התכנית כוללת לימודי מחשבים (הנדסת תוכנה, תקשורת, מערכות הפעלה) וסייבר בהיקף של 10 יחידות לימוד בנוסף ללימודי מתמטיקה ואנגלית מורחבים ומקצוע מדעי (פיסיקה, כימיה או ביולוגיה ברמה של 5 יח"ל).

## תנאי סף

- ציון 85 ומעלה במקצועות מתמטיקה, אנגלית, פיזיקה/מדעים בחטיבת הביניים.
- ממוצע 85 בתעודת מחצית א' של כיתה ט'.
